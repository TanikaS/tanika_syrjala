<!DOCTYPE html>
<html lang="fi">
<head>
    <meta charset="utf-8">
    <title> THL suosittaa hallitukselle baarien ja pubien täyssulkua – alkuun kolmeksi viikoksi, mutta jatkoakin voidaan tarvita </title>
    <meta name="description" content="Koronaministerityöryhmä on koolla torstaina pohtimassa ravintoloiden sulkemista. THL:n mukaan nykyiset ravintolarajoitukset eivät riitä pysäyttämään sairaalahoidon tarpeen kasvua.">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="author" content="Terhi Toivonen, Tulikukka De Fresnes">
</head>
<body style="font-family:verdana;">
    
         <a href="https://yle.fi/uutiset"> <b style="font-size:200%;">Uutiset</b> </a> 
         &nbsp;&nbsp;&nbsp;
         <a href="https://yle.fi/uutiset/tuoreimmat">Tuoreimmat</a> 
         &nbsp;&nbsp;
         <a href="https://yle.fi/uutiset/18-89760">Koronavirus</a> 
         &nbsp;&nbsp;
         <a href="https://yle.fi/uutiset/18-228925">Aluevaalit 2022</a>
         &nbsp;&nbsp;
         <a href="https://yle.fi/saa">Sää</a> 
         &nbsp;&nbsp;
         <a href="https://yle.fi/uutiset/18-34837">Kotimaa</a> 
         &nbsp;&nbsp;
         <a href="https://yle.fi/uutiset/18-34953">Ulkomaat</a> 
         &nbsp;&nbsp;
         <a href="https://yle.fi/uutiset/18-204933">Talous</a>   
    <br>
    <br>
         <a href="https://yle.fi/uutiset/18-323956"><b>Koronarajoitukset</b> </a> 

    <h1>THL suosittaa hallitukselle baarien ja pubien täyssulkua – <br> alkuun kolmeksi viikoksi, mutta jatkoakin voidaan tarvita
    </h1> 
    <p style="font-size:150%;">Koronaministerityöryhmä on koolla torstaina pohtimassa ravintoloiden sulkemista. <br> THL:n mukaan nykyiset ravintolarajoitukset eivät riitä pysäyttämään sairaalahoidon tarpeen kasvua.</p>
    <img src="https://images.cdn.yle.fi/image/upload/w_1200,h_800,ar_1.5,dpr_1,c_fill/q_auto:eco,f_auto,fl_lossy/39-89719561cc46dacb099" alt=kuva width="500“ height="600" >
    <p style="font-size:90%;">THL suosittaa anniskeluravintoloiden täyssulkua mahdollisimman pian. Näihin kuuluvat baarit, pubit ja yökerhot. Kuva: Pyry Sarkiola / Yle</p>
    <p><b>TERHI TOIVONEN, TULIKUKKA DE FRESNES</b> </p>
    <p style="font-size:90%;">12.1. 13:04 •
        Päivitetty 12.1. 14:06 </p>
    
   <p> 
    Terveyden ja hyvinvoinnin laitos (THL) esittää anniskeluravintoloiden täyssulkua. <br>

    THL arvioi, että ihmisten kontaktien vähentämiseksi ja väestön hengen ja terveyden suojelemiseksi on välttämätöntä sulkea koko maassa baarit, pubit, karaokeravintolat ja yökerhot kolmeksi viikoksi mahdollisimman pian. <br>
    
    THL katsoo anniskeluravintoloiden sulkemisen olevan nykyisessä epidemiatilanteessa sekä välttämätöntä sekä oikeasuhtaista. Sulku voidaan toteuttaa joko kerralla tai porrastetusti. <br>
    
    Kolmen viikon sulku voi THL.n mukaan osoittautua myös liian lyhyeksi ja vaatia jatkoa. <br>
    
    Sosiaali- ja terveysministeriö (STM) on pyytänyt THL:ltä lausunnon ravintoloiden täyssulun tarpeellisuudesta. Lausunnosta kertoi ensimmäisenä <a href="https://www.is.fi/politiikka/art-2000008534365.html">Ilta-Sanomat.</a> <br>
    
    Ruokaravintoloita ei esitetä suljettavaksi eli esimerkiksi lounasta voisi yhä saada. Ruoka- ja henkilöstöravintolat katsotaan lausunnossa vähäisen tartuntariskin ympäristöiksi. Alkoholin tarjoiluun keskittyvät ravintolat taas merkittävän riskin paikoiksi.  <br>
   </p>

   <h2>Kontakteja vähennettävä sairaalakapasiteetin turvaamiseksi</h2>

   <p>THL:n mukaan sairaalahoidon kuormitus on kasvanut nopeasti ja jyrkästi, ja yhä kasvavien tapausmäärien takia sairaalahoidon tarve tulee edelleen lisääntymään. <br>

    Sairaalahoidon kapasiteetin turvaamiseksi on tarpeen entisestään vähentää ihmisten kontakteja.<br>
    
    THL katsoo, että täyssulun pitäisi koskea nimenomaan anniskeluun keskittyviä ravintoloita eli baareja, pubeja ja yökerhoja kaikkein korkeimman ilmaantuvuuden alueilla. Tälloin sulusta saataisiin irti suurin hyöty epidemian hillitsemisessä. Erityisesti, jos hyötyä vertaa <a href="https://thl.fi/fi/web/infektiotaudit-ja-rokotukset/ajankohtaista/ajankohtaista-koronaviruksesta-covid-19/tarttuminen-ja-suojautuminen-koronavirus/arvio-tapahtumien-ja-kokoontumisten-koronavirukseen-liittyvasta-riskista">matalan riskin tapahtumiin ja tilanteisiin.</a> <br>
    
    Tällä hetkellä leviämisalueen tunnusmerkit täyttyvät koko maassa eli kaikilla 21 alueella. Koronatilanteessa ja sairaalahoidon kuormituksessa on kuitenkin huomattavia eroja eri alueiden sisällä ja välillä. THL:n mukaan tämän takia voisi olla perusteltua sulkea ravintoloita porrastetusti.</p>
<h2>Hallitus neuvottelee ravintolasulusta </h2>
<p>Koronaministerityöryhmä on koolla torstaina pohtimassa ravintoloiden sulkemista.<br>

    Hallitus rajoitti jo perjantaina ravintoloiden aukioloa siten, että ravintolat joutuvat lopettamaan anniskelun kello 17 ja sulkemaan ovensa kello 18. Aiempi ruokaravintoiden pidempi aukioloaika poistettiin. Muutokset tulivat voimaan tänään keskiviikkona.<br>
    
    THL:n mukaan nykyiset ravintolarajoitukset eivät kuitenkaan riitä pysäyttämään sairaalahoidon tarpeen kasvua.<br>
    
    Hallitus kertoi myös selvittävänsä ravintoloiden täyssulkua. <br>
    
    Pääministeri <b>Sanna Marin</b>  (sd.) piti <a href="https://yle.fi/uutiset/3-12262832">Ylen Ykkösaamussa</a>  lauantaina mahdollisena sitä, että epidemiatilanne voi vielä vaatia ravintoloiden täyssulkua.<br>
    
    Ravintoloiden sulkeminen edellyttäisi lakimuutosta. Se taas tarkoittaa, että sulku voisi tulla voimaan aikaisintaan viikon kuluttua hallituksen päätöksestä, varovaisestikin arvioituna tammikuun loppupuolella.<br>
    
    Ylelle arvioidaan, että ravintoloiden sulkeminen ei kuitenkaan edellyttäisi valmiuslakia eli poikkeusolojen julistamista.<br>
    
    STM:n kansliapäällikkö <b> Kirsi Varhila </b> on painottanut, että ennen valmiuslain keinoihin turvautumista kaikki normaaliolojen keinot on kokeiltava.<br>
    
    Niin sanotun hallituksen hätäjarrun keinoista on ollut käytössä muut toimet paitsi etäkouluun siirtyminen ja ravintoloiden sulku.<br>
</p>
<p> <i>Korjattu 13.15 koronaministerityöryhmä on koolla torstaina, ei perjantaina. <br>
    Voit keskustella aiheesta torstaihin kello 23 asti. </i>
</p>
<h3> Lue lisää:</h3>

        <li> <a href="https://yle.fi/uutiset/3-12262832">Pääministeri Sanna Marin Ykkösaamussa: Ravintoloiden täyssulku on mahdollinen koronatilanteen pahentuessa</a> </li>
         &nbsp;&nbsp;
        <li> <a href="https://yle.fi/uutiset/3-12266212">Hallitus päätti ruokaravintoloiden aukioloaikojen kiristyksestä, kiinni keskiviikosta lähtien kello 18 koko maassa</a> </li>
         &nbsp;&nbsp;
        <li> <a href="https://yle.fi/uutiset/3-12266761">Ravintolarajoitukset voimaan – Pohjalaiset ravintoloitsijat arvostelevat nopeita nykäyksiä</a> </li>
         &nbsp;&nbsp;
        <li> <a href="https://yle.fi/uutiset/3-12266468">Ravintolarajoitukset voimaan keskiviikkona – koronapassin käyttö poistuu yleisötilaisuuksissa Kainuussa</a> </li>

</body>
</html>